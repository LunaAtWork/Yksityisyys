---
title: Viestisovellukset
layout: home
nav_order: 2
---
# Viestisovellukset
Monet suositut viestisovellukset, kuten WhatsApp, Messenger ja Snapchat, keräävät käyttäjätietoja ja voivat jakaa niitä kolmansille osapuolille, mukaan lukien mainostajat tai viranomaiset. Onneksi on olemassa turvallisia ja yksityisyyttä kunnioittavia vaihtoehtoja, jotka eivät seuraa käyttäjiään tai myy tietoja eteenpäin.

Tältä sivulta löydät suositeltuja viestisovelluksia, jotka keskittyvät yksityisyyteen ja turvallisuuteen.

---
## Signal --- Yksityisyyden kultastandardi
 - **Salaus:** Päästä päähän -salattu viestintä oletuksena
 - **Avoin lähdekoodi:** Kaikki sovelluksen ja palvelimen koodit nähtävänä
 - **Puhelinnumero tarvitaan:** Kyllä (halutessaan voi käyttää vuokrattavaa puhelinnumeroa)
 - **Mainokset tai seuranta:** Ei koskaan

[Tästä Signalin ohjeisiin](https://yksityisyys.fi/signal.html)

---
## Element (Matrix) --- Helppo vaihtoehto Signaliin

 - **Salaus:** Päästä päähän -salattu (oletuksena yksityisviesteissä)
 - **Avoin lähdekoodi:** Kyllä
 - **Puhelinnumero tarvitaan:** Ei
 - **Mainokset tai seuranta:** Ei

**Element** toimii Matrix-protokollalla, joka mahdollistaa hajautetun viestinnän. Sovellus sopii erityisesti ryhmille, tiimeille ja yhteisöille, jotka haluavat hallita omaa dataansa.
[Tästä Elementin (Matrixin) käyttöohjeisiin](https://yksityisyys.fi/matrix.html)

---
## Mainitsemisen arvoista:
SimpleX Chat: Uudempi ja vähemmän tunnettu alusta, erinomainen yksityisyys. 
‼️Tätä alustaa seurataan ennen kuin lisätään listalle‼️

---
## Miten valita oikea sovellus?
Valinta riippuu käyttötarpeistasi sekä yksityisyyden että turvallisuuden halusta:

 - Haluatko korvata WhatsAppin? → **Signal**
 - Haluatko viestiä täysin anonyymisti? → **Element (Matrix)**

Kumpi tahansa näistä on parempi vaihtoehto kuin kaupalliset sovellukset, jotka rakentuvat datankeruun varaan.

---
**Siirry seuraavaksi** **[selaimiin ja hakukoneisiin](https://yksityisyys.fi/selaimet-ja-hakukoneet.html)**
